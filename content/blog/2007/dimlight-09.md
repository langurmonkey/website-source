+++
author = "Toni Sagrista Selles"
categories = ["Old Blog"]
tags = ["erasmus"]
date = "2007-02-14"
linktitle = ""
title = "oldblog: Eto'o, estic amb tu!" 
featuredpath = "date"
type = "post"
+++

*This is a verbatim copy of a post made in my old blog dimlight.wrodpress.com, included here for archiving purposes*

Llegeixo la premsa esportiva on-line i quedo astorat veient que absolutament tots els diaris de barcelona (Sport, ElMundoDeportivo, El9, Avui…) reprimeixen i piquen els dits a Eto’o per les seves delcaracions d’ahir. No sé si sóc jo l’extrany, però, com jo ho veig des de la llunyania, Eto’o té tota la raó del món quan diu que ell sempre ha estat amb el grup, a tots els entrenaments, sense fer tard mai. Jo l’entenc perfectament. En un vestuari com el del Barça s’han de tractar a tots de la mateixa manera, i més si hi ha més d’un crack. Si Ronaldinho arriba dos dies tard després de vacances o es queda la meitat d’entrenaments treballant al “gimnàs” a mi fins ara m’ha importat ben poc mentre compleixi als partits. Ara que l’Eto’o ha expressat el seu malestar per aquesta situació la cosa ha canviat. Personalment crec que el que fa Ronaldinho (que per mi és Déu, tot sigui dit) és una falta de respecte cap als seus companys, però que a més al final d’un partit declari que “cadascú sabrà el que s’ha de fer per ajudar al grup” -després que Eto’o es negués a jugar els últims 5 minuts per no haver escalfat prou estona com se li recomana tenint en compte la rehabilitació-.


:Smuel Eto’o picture:


També observo amb incredulitat com Rac1, una ràdio que considero meva, ahir al programa del Basté, el tu diràs, fan una enquesta preguntant si l’Eto’o ha de continuar al Barça. Però què és això, que ara de cop tothom s’ha posat en contra de l’Eto’o o què? Existeix alguna mena de conspiració oculta per treure’l del Barça? Espero que no perquè personalment crec que és el jugador més important que tenim.

Bé doncs res, Eto’o, sàpigues que jo et recolzo totalment, no tot son enemics. Espero que puguis superar aquesta crisi i tot torni a ser com abans.
